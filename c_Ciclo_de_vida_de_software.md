# Ciclo de vida do software

O proceso de desenvolvemento (ou ciclo de vida do software), consta dunha serie de pasos de obrigado cumprimento que buscan garantir que os programas creados sean eficientes, fiables, seguros e responden ás necesidades das persoas.

## Que é o ciclo de vida do software?

Coñecido tamén como SDLC ou *Systems Development Life Cycle*, o cicle de vida do software comprende as fases necesarias para validar o desenvolvemento dun software, garantindo que este cumpra os requirimentos para a aplicación e a verificación dos procedementos de desenvolvemento, asegurándose de que os métodos usados son os axeitados.

Sabendo que os problemas que se detectan tarde poden supor un alto custe, o que se persigue é empregar metodoloxías que permitan detectar a tempo calquera incidencia. Así, os programadores poden centrarse na eficiencia, na calidade o no cumprimento dos prazos; e, asemade se limita a incidencia dos custes non previstos asociados ao desenvolvemento.

Inda que existen diferentes ciclos de desenvolvemento de software, a normativa **[ISO/IEC/IEEE 12207:2017](https://www.iso.org/obp/ui/#iso:std:iso-iec-ieee:12207:ed-1:v1:en)** estabrece:

*“Un marco común para os procesos do ciclo de vida dos programas informáticos, cunha terminoloxía ben definida, á que poida remitirse a industria do software. Conten procesos, actividades e tarefas aplicables durante a adquisición, o subministro, o desenvolvemento, o funcionamento, o mantemento ou a eliminación de sistemas, produtos e servizos informáticos. Estes procesos do ciclo de vida se levan a termo mediante a participación dos interesados, co obxectivo final de lograr a satisfacción do cliente”.*

## Fases de desenvolvemento de software

A metodoloxía para o desenvolvemento de software é un **modo sistemático de realizar, xestionar e administrar un proxecto** para levalo a termo con grandes posibilidades de éxito. Esta sistematización indica como se divide un proxecto en módulos máis pequenos para normalizar como se administra o mesmo.

Así, unha metodoloxía para o desenvolvemento de software son aqueles procesos a seguir de forma sistemática para **idear, *implementar* e manter** un produto de software desde que xurde a necesidade do produto ata que se cumpre o obxectivo polo que foi creado.

Deste xeito, as etapas do desenvolvemento de software son:

### **Planificación**

Antes de empezar un proxecto de desenvolvemento dun sistema, é necesario facer certas tarefas que influirán decisivamente no éxito do mesmo. Ditas tarefas son coñecidas como o *fuzzy front-end* do proxecto.

É o punto de partida onde se identifican as oportunidades e se desenvolven os conceptos antes de entrar no proceso formal de desenvolvemento do produto.

Algunhas das tarefas desta fase inclúen: determinar o ámbito do proxecto, realización de estudos de viabilidade, análise de riscos asociados, estimación de custes, planificación dos tempos e asignación de recursos ás diferentes etapas do proxecto.

### **Análise**

Proceso co que se intenta descubrir que é o que realmente se necesita e cales son os requirimentos e características que vai ter o produto final.

### **Deseño**

Nesta fase se estudan as posibles opcións para o software que se vai construír, e se decide a estrutura xeral do mesmo. O deseño é unha etapa complexa e debería realizarse de maneira iterativa, ensaiando e probando cal é a solución máis axeitada. É posible que a solución inicial non sexa a definitiva, e haberá que refinala. 

### **_Implementación_**

Fase na que elixir as ferramentas axeitadas, un entorno de desenvolvemento que facilite o traballo e unha linguaxe de programación apropiada para o tipo de software a construír. Esta elección dependerá tanto das decisións de deseño tomadas coma do entorno no que o software debe funcionar.

Ao programar, hai que procurar que o código non se volva indescifrable, para o que é aconsellable:

- Evitar bloques de control no estruturados.
- Identificar correctamente as variables e o seu alcance.
- Elixir algoritmos e estruturas de datos axeitadas.
- Manter a lóxica da aplicación o máis sinxela posible.
- Documentar e comentar o código.
- Facilitar a interpretación visual do código utilizando regras de formato previamente pactadas polo equipo de desenvolvemento.

Tamén hai que ter en conta a posible adquisición de recursos necesarios para que o software funcione, e o desenvolvemento de probas para comprobar o funcionamento segundo se vaia programando.

### **Probas**

Coma os erros son humáns, a fase de probas do ciclo de vida do software busca detectar os fallos cometidos nas etapas anteriores para corrixilos. Por suposto, o ideal é facelo antes de que o usuario final os atope. Unha proba é un éxito se serve para detectar algún erro.

### **Instalación ou despregue**

Nesta fase se pon o software en funcionamento, polo que hai que planificar o entorno tendo en conta as dependencias dos diferentes compoñentes do mesmo.

É posible que haia compoñentes que funcionen correctamente por separado, pero que combinados provoquen problemas. Por iso, é conveniente empregar combinacións con recoñecida compatibilidade.

### **Uso e mantemento**

Esta é unha das fases máis importantes do ciclo de vida de desenvolvemento de software. Aínda que o software nin se rompe nin se desgasta có uso, o mantemento inclúe tres puntos diferenciados:

- Eliminar os defectos detectados durante a vida útil (mantemento correctivo).
- Adaptalo a novas necesidades (mantemento adaptativo).
- Engadirlle novas funcionalidades (mantemento perfectivo).

E aínda que soe contraditorio, canto mellor é un software máis tempo hai que inverter no seu mantemento. A principal razón é que se vai a usar máis (incluso de formas que non se tiñan previsto) durante máis tempo, polo que será susceptible de máis incidencias e tamén de máis ampliacións, melloras,...

## Modelos de ciclos de vida do software

Có fin de facilitar unha metodoloxía común entre o cliente e a compañía de software, os modelos de ciclo de vida (ou paradigmas de desenvolvemento de software como a programación orientada a obxectos) tratan de plasmar as etapas de desenvolvemento involucradas e a documentación necesaria, de forma que cada fase se valide antes de continuar coa seguinte.

### **Modelo en cascada**

Neste modelo, as fases anteriores funcionarán unha trala outra de maneira linear. Deste modo, só cando se remate unha fase se poderá continuar coa seguinte, e así progresivamente.

### **Modelo repetitivo**

Este modelo guía o proceso de desenvolvemento de software en repeticións. Así, se proxecta o proceso de desenvolvemento de xeito cíclico e repetindo cada paso despois de cada ciclo.

### **Modelo en espiral**

Outro modelo é o modelo en espiral: unha combinación dos modelos anteriores onde se ten en conta o risco. Desta forma, se comenza fixando os obxectivos e as limitacións ao empezar cada repetición. E na etapa seguinte se crean os modelos de prototipo de software, que inclúe o análise de risco. Entón se usa un modelo estándar para construír o software e finalmente se prepara o plan da próxima repetición.

### **Modelo en V**

Un dos grandes problemas do modelo en cascada é que só se pasa á seguinte fase se se completa a anterior e non se pode volver atrás se hai erros en etapas posteriores. Así, o modelo en V da máis opcións de avaliación do software en cada etapa.

En cada fase se crea a planificación e casos das probas para verificar e validar o produto en función dos requisitos do mesmo. Desta maneira, verificación e validación van en paralelo.

### **Modelo Big Bang**

Probablemente este sexa o modelo máis simple, xa que necesita pouca planificación, moita programación e moitos fondos. Este modelo ten como concepto principal a creación do universo; así, se se reúnen fondos e programación, se consigue o mellor produto de software.

Coa integración e o desenvolvemento continuos (CI/CD) se incorporan tamén a automatización continua e o control permanente do ciclo de vida do software.



1844 - 1

DEC 2021