# como darlle vida a un produto mínimo viable (PMV/MVP).

## 1 Describindo o produto

- **Identificar casos de uso**
  Despois de ter claros os teus obxectivos, analiza todos os casos posibles nos que un usuario vai a interactúar coa túa aplicación - **casos de uso**-. Asegúrate de que identificas todos os problemas ou casos máis extremos dende o primeiro momento.
- **Deseño de pantallas**
  Trata os wireframes como un deseño real. Elabora prototipos totalmente deseñados e nos que se poida facer clic, e que se aproximen o máis posible ao produto final desde o principio. Deste xeito, podemos sopesar calquera necesidade importante de deseño no lugar.
- **Escribir a historia das persoas**
  Despois de analizar os casos de uso, traballamos nas historias de usuarios. Comezamos dividindo todo en roles de usuario (por exemplo, convidado anónimo, usuario iniciado sesión, administrador, etc.) e anotamos todas as accións que pode facer un rol.

## 2 Solución técnica e estimacións

- **Atopar a mellor solución técnica**
  Decide a mellor pila de desenvolvemento e arquitectura para o teu PMV, en función do que se supón que debe facer a aplicación. Pensa a longo prazo: escalabilidade, mantemento e facilidade de desenvolvemento.
- **Estimar a solución técnica**
  Agora podes ofrecer unha estimación máis atinada do custe final. En base á solución técnica, o número de persoas, as horas e, por suposto, o custo do desenvolvemento. Agora correspóndelle ao cliente notificar calquera cambio ou aceptar o orzamento do proxecto tal e como está.

## 3 Planificación do proxecto

- **Configurar a ferramenta de xestión**
  A ferramenta de xestión de tarefas manténnos organizados e ao día durante o proceso de desenvolvemento. O xestor do proxecto será o encargado de crear os taboleiros de tarefas - en ClickUp, Trello, ...-  e tarxetas para cada tarefa do proceso. Isto permitirache levar as cousas ao día e controlar os retrasos.
- **Priorizar e asignar tarefas**
  Despois de configurar a ferramenta de xestión de tarefas, divide as tarefas máis grandes en outras máis pequenas e asígnallas a cada membro do equipo. Podes empregar o método MoSCoW[^1] para indicala prioridade dos obxectivos e, en función destas, as tarefas.

## 4 Desenvolvemento

- **Configurar o ambiente de desenvolvemento**
  Configura o servidor de desenvolvemento principal, onde o(s) desenvolvedor(es) proba(n) o código. Outra cousa é o servidor de posta en escena e o servidor de produción.
- **Codificar o front-end**
  Traballa agora no front-end. Programa con HTML, CSS e JavaScript para asegurarte de que o teu sitio será accesible, se verá perfecto e se adaptará a calquera dispositivo.
- **Codificar o back-end**
  Constrúe tamén o back-end (unha combinación de base de datos e algún software escrito nunha linguaxe do lado do servidor). Isto engadiralle funcionalidade ao front-end.
- **Garantía de calidade**
  Realiza probas manuais e automáticas para verificar que todo funciona correctamente. Asegúrate de que a túa aplicación cumpre cos estándares de calidade que prometes aos teus clientes.
- **Implantación en servidores en directo**
  É o momento emocionante que todos esperan. Despois de meses de xestión, desenvolvemento e probas, a túa aplicación está lista para comezar a funcionar.
- **Desenvolvemento continuo**
  É o opcional recomendable[^2]. Despois de lanzar unha aplicación queda mellorala, desenvolver novas funcionalidades, adaptala aos cambios tecnolóxicos, velar polo seu bo funcionamento,... 



[^1]:  as 4 categorías de priorización de **MoSCoW**: **Must-have** (funcionalidades que o produto **debe ter si o si**, por cuestións legais, de seguridade ou de negocio). **Should-have** (funcionalidades que sería bo ter, pero que non telas non implica o desastre do proxecto enteiro - irían aquí todas aquelas tarefas de optimización e *bugs* menores, aínda que non afecten ao axeitado funcionamento do produto). **Could-have** (funcionalidades que estaría ben ter, pero que non están nas *should-have* e para as que non se teñen os recursos agora-. **Won’t have**  - por agora ;)- (funcionalidades nas que non se traballará; ben por falta de tempo, de recursos económicos,… aínda asi pertencerían ao alcance posible do desenvolvemento).
[^2]: non sempre o cliente asume este seguimento e os seus custes. Se se trata dun prototipo - *boilerplate*- sempre poderás seguir o desenvolvemento para empregalo en novas aplicacións. E estar aí para ofrecer asistencia e desenvolver novas funcións.



\*\*\*\*\*\*\*

ref.: